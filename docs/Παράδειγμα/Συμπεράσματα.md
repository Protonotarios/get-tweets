# Γενικά συμπεράσματα

Μέσα από αυτήν την συλλογή και ανάλυση δεδομένων από το Twitter βγήκαν κάποια
ενδιαφέροντα συμπεράσματα τόσο για τους χρήστες που μελετήθηκαν, όσο και για
την ίδια τη φύση του Twitter.

Σχετικά με το τελευταίο, ένα θέμα που εμφανίστηκε αρκετά ήταν ο διαφορετικός
χαρακτήρας του **retweet** από το **αγαπημένο** (*like*).

Ακόμα και σήμερα η διαδικτυακή κοινότητα δεν έχει αποσαφηνίσει πλήρως τη σημασία
του *like*. Ίσως τέτοιες μελέτες σαν την παρούσα να ρίξουν περισσότερο φως.

Σχετικά με τους χρήστες που μελετήσαμε, είδαμε ότι ο καθένας από αυτούς έχει
ένα διαφορετικό στυλ που χρησιμοποιεί το Twitter.

Η Ραχήλ Μακρή κάνει tweets που η γλώσσα τους είναι συναισθηματικά ουδέτερη.
Επίσης δεν κάνει σχεδόν ποτε *like* σε άλλους.

Ο Πάνος Καμμένος από την άλλη κάνει tweets με λέξεις που χαρακτηρίζονται από
έντονο συναίσθημα και είναι αυτός που έχει κάνει τα περισσότερα *like* σε άλλους.

Όμως ανάμεσά τους κυριαρχεί σαφέστατα ο Άδωνις Γεωργιάδης ο οποίος φαίνεται
να αξιοποιεί το Twitter στο μέγιστο δυνατό βαθμό. 

Ως άνθρωπος των media αλλά και παλιός χρήστης του Twitter ξέρει να δίνει σημασία
ακόμα και σε μικρές λεπτομέρειες όπως το όνομα χρήστη κι έτσι είναι ο μόνος που έχει
σωστά ρυθμισμένο και επαληθευμένο το λογαριασμό του.

Τέλος με την εντατική χρήση που κάνει καταφέρνει να εισπράτει τελικά πολλαπλάσια 
δημοτικότητα από τον ευρύτερο πολιτικό χώρο.

